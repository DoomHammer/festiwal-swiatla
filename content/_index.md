---
title: 'Strona Główna'
meta_title: 'Festiwal Światła Gdańsk 2023'
description: "Strona informacyjna wydarzenia Festiwal Światła Gdansk 2023"
intro_image_desktop: "images/logo/home-banner.png"
intro_image_mobile: "images/logo/home-banner-sm.png"
type: home
---

# Łączymy ludzi przez światło

Czy zdajemy sobie z tego sprawę czy nie, światło odgrywa ogromną rolę w naszym życiu. Bez słońca, pierwotnego źródła światła, życie na ziemi w ogóle nie byłoby możliwe, a kolejne wynalazki człowieka, takie jak lampa naftowa, żarówka czy laser, napędzają rozwój cywilizacji.

Od zarania dziejów światło fascynowało ludzi, a jego badanie umożliwiało postęp nauki i kultury. Dlatego 16 maja, w rocznicę pierwszego udanego wykorzystania lasera, obchodzimy ustanowiony przez UNESCO Międzynarodowy Dzień Światła. W Trójmieście będziemy celebrować światło w poprzedzający weekend. 13 i 14 maja Festiwal Światła już po raz drugi zmieni Górę Gradową w najbardziej rozświetlony punkt na mapie Polski.

Zapraszamy do udziału w wydarzeniu, którego głównym bohaterem będzie światło. Szeroko pojęte światło. Festiwal Światła będzie okazją do eksperymentów naukowych, artystycznej ekspresji i przede wszystkim dobrej zabawy. W programie całe spektrum atrakcji – liczne pokazy, wystawy i warsztaty, które pokażą światło… w zupełnie nowym świetle. 

# O nas

Jesteśmy nieformalną grupą animatorów kultury, artystów, naukowców, aktywistów i konstruktorów. Reprezentujemy kilka lokalnych organizacji, między innymi Centrum Nauki Hevelianum i Hackerspace Trójmiasto.

[Hevelianum](https://hevelianum.pl/) to miejsce, w którym nauka spotyka się z historią. Oferuje interaktywne wystawy naukowe w XIX-wiecznych zabudowaniach dawnego militarnego fortu.

[Hackerspace Trójmiasto](https://hs3.pl/) to społeczność pasjonatów technologii i konstruktorów zrzeszająca wszystkich, którzy chcą się rozwijać, dzielić wiedzą i budować otwartą przestrzeń technologiczną.