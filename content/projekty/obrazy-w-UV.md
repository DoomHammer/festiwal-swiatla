---
title: "Otwórz się na to, co (nie)widzialne: wystawa obrazów w świetle UV / Jadwiga Hajdo"
date: 2018-11-28T15:15:34+10:00
featured: true
draft: false
weight: 4
---

Esencją procesu kreacji jest spontaniczność — bycie tylko tu i teraz, aby w pełni dać ujście swojej wewnętrznej, nieskończonej mocy. (Nie)zwyczajne poddanie się chwili obecnej. Tak powstają obrazy emanujące żywymi kolorami i magiczną energią, które nadają kolorytu naszej rzeczywistości. 

**Jadwiga Hajdo** rozpoczęła swoją przygodę ze sztuką ponad 40 lat temu. Poprzez dogłębną i pełną fascynacji obserwację przyrody, przelewa swoje odczucia na płótno, ukazując intensywność i piękno całej gamy barw otaczającego nas świata. Wystawa „Otwórz się na to, co (nie)widzialne“ prezentowana w ramach Festiwalu Światła to wybór prac artystki, w których istotną rolę odgrywa światło, w szczególności światło UV.

