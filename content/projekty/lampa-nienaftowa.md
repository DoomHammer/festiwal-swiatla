---
title: "Lampa Łukasiewicza: warsztaty projektowania 3D"
date: 2018-11-28T15:14:39+10:00
featured: true
draft: false
weight: 2
---

Powstała w 1853 roku lampa naftowa to jeden z najważniejszych polskich wynalazków. Jej twórca, Ignacy Łukasiewicz, zastąpił powszechnie stosowane świece, zdecydowanie bardziej wydajną lampą emitującą światło przez spalanie nafty. Jej czas świecenia był, jak na tamte czasy, rekordowo długi.

Wynalazek lampy naftowej zapoczątkował rewolucję przemysłową XIX wieku, tak jak wynalazek technologii druku 3D rewolucjonizuje wiek XXI. W ramach Festiwalu Światła zapraszamy na warsztaty, które połączą obie rewolucje! Podczas warsztatów projektowania 3D CAD, stworzysz własną wersję trójwymiarowej lampy naftowej używając programu FreeCAD i drukarki 3D. 

Warsztaty przeznaczone dla osób, które chcą rozpocząć swoją przygodę z projektowaniem wspomaganym komputerowo, dedykowane młodzieży i osobom dorosłym. Dzieci poniżej 13 lat mogą uczestniczyć w zajęciach wraz z opiekunem. Dla każdego uczestnika wymagany jest osobny bilet.

Zapewniamy sprzęt wraz z potrzebnym oprogramowaniem. Konieczna jest jedynie podstawowa znajomość obsługi komputera. 

Warsztaty poprowadzą: Mirosław Pałysiewicz, Johnathan Nande, Agnieszka Czaja, Anna Grabowska, Mateusz Dyrda

SO: 10:00-14:00, 15:00 - 19:00
NDZ: 10:00-14:00

