---
title: "Perspektywy światła w sztuce / studenci University of the Arts London"
date: 2018-11-28T15:14:54+10:00
featured: true
draft: false
weight: 5
---
Wystawa prac grupy międzynarodowych artystek, studentek kierunku Nauka i Sztuka na Londyńskim University of Arts: Central SaintMartins. Prezentowane prace skupiają się na różnych wizjach światła i różnych perspektywach z jakich można je postrzegać. Wystawa obejmuje instalacje, wideoarty, plakaty i sitodruki.

Swoje prace zaprezentują:

**Lucy Chapman**
Interdyscyplinarna artystka i nauczycielka specjalizująca się w badaniu trudności w nauce. Ta dwoistość kształtuje jej praktykę artystyczną, w której bada napięcie między naukową obiektywnością a subiektywnie przeżywanym doświadczeniem. Jej prace opierają się na badaniach naukowych, ze szczególnym uwzględnieniem neuronauki i modeli chorób, a jej praktyka artystyczna obejmuje grafikę, rysunek, rzeźbę, audio i film.

**Chinmayee Pradhan**
Jej prace są inspirowane skrzyżowaniem kultury i społeczeństwa, reprezentują codzienną gehennę w abstrakcji. Artystka bada ideę przestrzeni, to jak się zmienia i jak może być kształtowana, by umożliwiać różne interpretacje i dawać każdemu inną wartość.

**Mahija Mandalika**
Transdyscyplinarna artystka i inżynierka. Zajmuje się fizyką kwantową i kosmologią. Jej inspiracją są także pisma literackie i filozoficzne, dzięki czemu w jej twórczości zaciera się podział między nauką, a science fiction.

**Karolina Gliniewicz**
Eksperymentalna artystka, fotografka i reżyserka filmów krótkometrażowych. Jej prace w abstrakcyjny sposób eksplorują proste naukowe koncepty, które hipnotyzują i relaksują zarazem.

**Nina Gonzalez-Park**
Jej interdyscyplinarne prace skierowane są w przyszłość. Skłaniają widzów do krytycznego myślenia o rysujących się wokół możliwościach i świecie, w którym żyjemy.

**Sophie Bryer**
Zajmuje się tematyką relacji między sztuką a nauką poprzez ekspresję wizualną i interdyscyplinarne dzieła sztuki. Jej praktyka obejmuje krytyczną analizę i badania rzeczywistości przez pryzmat filozoficzny, od badań biologicznych po pytania metafizyczne.

**Shivani Mathur**
Czy to, czego nie widać, jest silniejsze od tego, co widać? W swojej sztuce artystka eksploruje malutkie szczeliny, które przepuszczają światło – światło, które nas oślepia lub wskazuje drogę do powstania nowych paradygmatów. Nadaje również nowe życie wyrzuconym przedmiotom, od szkła i luster po skorupki jajek.




