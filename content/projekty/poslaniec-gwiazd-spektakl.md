---
title: "Spektakl plenerowy Posłaniec Gwiazd / El Trupa Kabra"
date: 2018-11-28T15:14:54+10:00
featured: true
draft: false
weight: 5
---

Plenerowy spektakl w wykonaniu grupy teatralnej El Trupa Kabra. Będzie to pozytywna, edukacyjna opowieść z niebanalną bohaterką, w roli głównej. Przeniesiemy się do XVII-wiecznego Gdańska, gdzie wdowa Heweliuszowa planuje wydanie dzieła podsumowującego dorobek naukowy męża. Poznajcie historię Elżbiety i jej wspomnienia po Janie Heweliuszu, gdańszczaninie, który zasłynął wieloma talentami. Kiedy wdowa postanawia wydać ostatnią księgę zmarłego męża, spotyka się z różnymi przeciwnościami, ale mimo przeszkód, nie daje za wygraną. Ta melancholijna podróż przywraca dawne uczucia i budzi do życia wspomnienia. Aktorzy grupy El Trupa Kabra ożywią scenografię spektaklu, kosmiczne doznania dopełnią elementy fire show i teatru cieni.

Projekt jest dofinansowany z Programu „Społeczna Odpowiedzialność Nauki” Ministra Edukacji i Nauki.

**El Trupa Kabra**
Niezależna trupa teatralna. Artyści, performerzy, organizatorzy. Po prostu bardzo kulturalni i artystycznie niewyżyci ludzie.

SO: 21:30