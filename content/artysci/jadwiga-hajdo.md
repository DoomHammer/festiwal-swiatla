---
title: 'Jadwiga Hajdo'
date: 2018-12-20T13:44:30+10:00
draft: false
image: 'images/team/jadwiga-hajdo.jpg'
jobtitle: 'Artystka'
type: team
promoted: true
weight: 2
---

## Bio

Jadwiga Hajdo, autorka kolorowych abstrakcji bywa często nazywana Artystką Ducha. Poprzez dogłębną i pełną fascynacji obserwację przyrody, artystka przelewa swoje odczucia na płótno, ukazując intensywność i piękno całej gamy barw otaczającego nas świata.

Charakterystyczny dla jej prac jest efekt trójwymiarowości, który autorka osiąga podświadomie, odzwierciedlając promienie słońca przebijające przez liście i gałęzie roślin. Malarka dynamicznym pociągnięciem pędzla wyzwala kolorystyczną i wysoce energetyczną wibrację, która sprawia, że jej dzieła nabierają niezwykłej ekspresji.

## Aktywności

Wystawa pt. **Otwórz się na to co (nie)widzialne!**
Wystawa obrazów w świetle UV 

Światło to synonim życia, dobra 
i inspiracji, traktuje o tym co namacalne, ale także ulotne. 
To ono dodaje nam energii, 
rozświetla drogę i zachęca do obserwowania. 

Rozejrzyj się, co widzisz? 

Wchodząc przez ten tunel, doświadczysz spaceru w atmosferze oniryzmu przy niebieskawym świetle lamp UV. Poczuj energię i obudź swoje zmysły na to co niewidoczne. 

Tunel wypełnony jest ekspresyjnymi obrazami Jadwigi Hajdo. Dzięki oświetleniu UV, jej prace nabierają nowego, magicznego życia Uwydatniają się niesamowite kształty, fluorescencyjne odcienie, a kompozycje nabierają nowego wymiaru. 

Gdzieś miedzy snem, a jawą, 
w ciemnym tunelu, pełnym światła  otwórz się na to co (nie)widzialne.

Warsztaty **Kropka w UV**
Jadwiga Hajdo pokaże Ci jak stworzyć obraz emanujący żywymi kolorami i magiczną energią, dzięki kropkowaniu farbami UV. Artystka poprowadzi warsztaty malarskie, podczas których przedstawi swoją oryginalną technikę malowania kropką.  
