---
title: 'Jadwiga Hajdo'
date: 2018-12-20T13:44:30+10:00
draft: false
image: 'images/team/jadwiga-hajdo.jpg'
jobtitle: 'Artystka'
type: team
promoted: true
weight: 2
---

## Bio

Jadwiga Hajdo, autorka kolorowych abstrakcji bywa często nazywana Artystką Ducha. Nieprzypadkowo, bowiem jej twórczość wypływa z tego, co niektórzy nazywają duszą. Esencją procesu kreacji jest spontaniczność — bycie tylko tu i teraz, aby w pełni dać ujście swojej wewnętrznej, nieskończonej mocy. (Nie)Zwyczajne poddanie się chwili obecnej. Tak powstają obrazy emanujące żywymi kolorami oraz magiczną energią, które nadają kolorytu naszej rzeczywistości. Dla wielu są swoistymi portalami przenoszącymi do przestrzeni serca, gdzie kryją się nieskończone pokłady prawdziwego szczęścia i miłości. Są doskonałym narzędziem wskazującym drogę do naszego wewnętrznego piękna, które później możemy przenieść do świata zewnętrznego. Dostrzegając kolory w sobie, cały świat zaczyna nabierać wspaniałej barwy.

## O Artystce

Mieszkanka Sopotu, Jadwiga Hajdo, rozpoczęła swoją przygodę ze sztuką ponad 40 lat temu. Praca nauczycielki oraz opieka nad dziećmi z domu dziecka rozpaliły jej zainteresowanie malarstwem, które później przerodziło się w życiową pasję. Artystka po mistrzowsku operuje kolorem. Śmiało i doskonale miesza kolory, budując przy tym świetlistą i ożywiającą kompozycję na płótnie. Jadwiga poprzez dogłębną i pełną fascynacji obserwację przyrody przelewa swoje odczucia na płótno, ukazując intensywność piękna całej gamy barw otaczającego nas świata — od płatków kwiatów przez podwodne głębiny, aż po tęcze upajające niebo po deszczu. Charakterystyczny dla jej prac jest efekt trójwymiarowości, który autorka osiąga podświadomie, odzwierciedlając promienie słońca przebijające przez liście i gałęzie roślin. Malarka dynamicznym pociągnięciem pędzla wyzwala kolorystyczną i wysoce energetyczną wibrację, która sprawia, że jej dzieła nabierają niezwykłej ekspresji.

## Aktywności

Wystawa pt. ,,**Otwórz się na to co (nie)widzialne!**”
Wystawa obrazów w świetle UV  

Warsztaty ,,**Kropka w UV**” 
Kropkowanie farbami UV z Jadwigą Hajdo.
Artystka poprowadzi warsztaty otwarte dla osób, które chcą poznać jej oryginalną technikę malowania kropką. 
