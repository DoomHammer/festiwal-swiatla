# Festiwal Światła

Festiwal odbędzie się w Gdańsku, na terenach Góry Gradowej i Stoczni Gdańskiej w dniach 13-15 maja 2022.

Organizatorzy: [Centrum Hevelianum](https://hevelianum.pl/), [Hackerspace Trójmiasto](https://hs3.pl), [Fundacja Cumy](https://www.facebook.com/cumy.stocznia/)

Linki:
- [Strona Festiwalu](https://festiwalswiatla.hs3.pl/)
- [Profil na Facebook](https://www.facebook.com/Festiwalswiatla-102277012347675)
- [Wydarzenie na Facebook](https://www.facebook.com/events/1253341171856798)

## Program (wstępny)

- warsztaty dla szkół 13.05
- warsztaty familijne 13-15.05
- planetarium mobilne (jeśli sytuacja pandemiczna pozwoli)
- obserwacje astronomiczne 
- teleskop słoneczny w dzień
- obserwacje wieczorową porą
- warsztaty projektowań lamp/latarni we FreeCAD
- duuuża camera obscura 
- pokazy mappingu na ścianie Wozowni
- gra terenowa
- [Cyberskakanka](https://github.com/hs3city/festiwal-swiatla/wiki/Cyberskakanka)
- Warsztaty fotograficzne:
  - rayografia - naświetalnie papieru foto na słońcu, po przykryciu różnymi przedmiotami
  - fotografia otworkowa - warsztat z budowy własnych aparatów foto

## O festiwalu

### Łączymy ludzi przez światło.

Cześć! Z tej strony przedstawiciele i przedstawicielki 3 trójmiejskich organizacji: Hevelianum, Hackerspace Trójmiasto i CUMY warsztat otwarty. Łączymy siły i zapraszamy Was do tworzenia z nami wydarzenia, które da pole do eksperymentów, kreacji i dobrej zabawy! Tematem przewodnim jest światło – chcemy zbadać spektrum możliwości jakie daje - od rozświetlenia Góry Gradowej, do wyłączenia na chwilę wizji – zgaszenia zanieczyszczonego jasnością miasta.

Naszym priorytetem jest by było nas więcej! Działamy partycypacyjne – chcemy zbudować Festiwal z lokalną społecznością - otwarty na potrzeby uczestników i różnorodną publiczność. 

Dołącz do nas!

### Jak się zaczęło?

Podczas pięknego wydarzenia – listopadowego Idea Squash w IKMie. Leszek opowiedział o swoim pomyśle na instalację „pokój bez koloru” – gdzie przy odpowiednim spektrum światła znikają przedmioty. I się zaczęło… Konstruktywny feedback, rzucanie pomysłami na turbo świecące, zgaszone, migające, laserowe, fotograficzne PROJEKTY. Było ich tyle, że postanowiliśmy zrobić sobie prezent na święta i zrealizować wspólne marzenie: FESTIWAL ŚWIATŁA.

### Społeczność na pierwszym miejscu!

Może nie zrealizujemy wszystkich pomysłów, ale będziemy się razem dobrze bawić. Naszym celem jest podzielenie się pozytywną zajawką, zachęcenie mieszkańców do aktywności i wielobranżowa współpraca!

### Róbmy razem!

Wykorzystajmy nasze zasoby! Hevelianum to miejsce, w którym nauka spotyka się z historią. Hackerspace Trójmiasto to wielka baza pasjonatów IT i konstruktorów. W CUMACH mamy przestrzeń i narzędzia by to wszystko zbudować. Chcemy działać z sztuką interaktywną, zaprezentować własne prototypy, budować instalacje, przeprowadzić ciekawe i angażujące warsztaty.

### Nauczmy się czegoś!

Warsztaty z fotografii analogowej, wysłanie wiadomości kodem morsa, obserwacje astronomiczne w dzień i w nocy – dajcie nam znać co chcecie zrobić. Możemy wspólnie programować, szukać ekspertów, rozwijać się i stworzyć wspólnie więcej niż możemy osobno.

### Świetlana przyszłość!

Interesują nas nowe technologie i procesy. Tworzymy na styku sztuki, nauki i aktywizmu! Szukamy ciekawych nowinek i eksperymentów. Chcemy zgłębić bioluminescencję bakterii, stworzyć hologram, wykorzystać fotosyntezę, zrobić mapping na całą dzielnicę, bawić się magią cieni – Festiwal Światła ma być dotykalny, doświadczalny, interaktywny!
